<html>
<head></head>
<body>
		<h3 class = "txt-base-color">หนังสือเป็นเรื่องโบราณ‬</h3>
		<p class = "txt-base-color">ในบางครั้งการใช้ชีวิตของเราก็ดูเหมือนจะล่องลอยเหลือเกิน การมองหาจุดหมายข้างหน้ามักจะเลือนลาง และมองไม่เห็นเป็นเหตุผลหนึ่งที่ทำให้ผมมักจะต้องกลับมาหาแรงบันดาลใจให้กับตัวเอง สร้างแรงจูงใจให้ทำอะไรต่อไป ในวันข้างหน้า
		
		‬</p>
		<div align="center">
		<img src ="images/book.jpg" width="50%"/><br>
		<span><a href="images/book.jpg" class="link-a">Picture : ภาพถ่ายจากหนังสือ วิชาชีวิต ของ สิทธากูร (หนังสือเล่มโปรด)</a></span>
		</div>
		<p class = "txt-base-color">
		สำหรับผมเองแล้วการอ่านหนังสือก็ไม่ใช่เรื่องน่าสนุกเท่าไหร่ เพราะการที่เรามีเทคโนโลยีก้าวไกลขนาดนี้หนังสือก็เป็นเรื่องโบราณ ไปแล้ว ผมไม่ใช่หนอนหนังสือผมอ่านหนังสือได้ไม่ยาว สมาธิสั้น จำได้ว่าสมัยมัธยม จะมีเพื่อนที่มักจะนำพาหนังสือการ์ตูนเข้ามาอ่านในห้องเรียน
		แล้วก็จะมีเพื่อนเป็นกลุ่มๆมาพูดคุยกันว่าเรื่องนี้ ตอนนี้เป็นอย่างไร และรอคอยที่จะอ่านในตอนต่อไป เล่มต่อไปจะเป็นอย่างไร ผมเคยลองหยิบยืมหนังสือของเพื่อนมาอ่าน พยายามจะทำตัวให้ติด แต่ก็เป็นไปไม่ได้เสียเลย แต่เอาเข้าจริงเวลาอ่านหนังสือสอบผมก็จำใจอ่านจนได้นะครับ 
		และคิดว่าอ่านได้ยาวกว่าหนังสือการ์ตูนเสียอีก
		</p >
		
		<p class = "txt-base-color">
		ย้อนไปอีกนิด สมัยเด็กบ้านผมอยุ่ค่อนข้างชนบทเลยทีเดียว ผมอายุห่างกับพี่สาว 6 ปี สมัยพี่สาวผมเด็กมากๆไม่มีทีวีดู พี่สาวผมจึงโตมากับกระดาษ ผิดกับผมซึ่งเกิดมาพร้อมทีวี ทำให้ไม่นิยมกระดาษเหมือนพี่สาว สมัยเด็กๆพี่สาวผมชอบที่จะขนหนังสือนิยายมาอ่านซึ่งก็ได้มาจากการไปซือมา
		และหยิบยืมของ อา หรือเพื่อนบ้าง ผมเองก็เคยหยิบมาอ่านสมัยนั้นก็อ่านไม่รู้เรื่อง คิดอยู่ว่าหนังสืออะไรมีแต่ข้อความยาวๆเต็มไปหมด(สมัยประถม) หากยาวนานกว่านั้นผมมักจะไปแอบ ค้นหนังสือเก่าๆของพ่อผม
		ซึ่งพ่อผมค่อนข้างอ่านหนังสือเยอะ แกจะมีหนังสือเก็บไว้เป็นหนังสือเก่าๆ ของคนสมัยนั้นมีทั้งหนังสือ ให้ความบันเทิง ถ้าจำไม่ผิดเคยแอบเอาหนังสือการ์ตูน “ขายหัวเราะ” เล่มเท่าบ้านมานั่งอ่านอยู่เลย (เล่มขนาดประมาณ A4)
		</p >
		
		<p class = "txt-base-color">
		ย้อนไปอีกนิด สมัยเด็กบ้านผมอยุ่ค่อนข้างชนบทเลยทีเดียว ผมอายุห่างกับพี่สาว 6 ปี สมัยพี่สาวผมเด็กมากๆไม่มีทีวีดู พี่สาวผมจึงโตมากับกระดาษ ผิดกับผมซึ่งเกิดมาพร้อมทีวี ทำให้ไม่นิยมกระดาษเหมือนพี่สาว สมัยเด็กๆพี่สาวผมชอบที่จะขนหนังสือนิยายมาอ่านซึ่งก็ได้มาจากการไปซือมา
		และหยิบยืมของ อา หรือเพื่อนบ้าง ผมเองก็เคยหยิบมาอ่านสมัยนั้นก็อ่านไม่รู้เรื่อง คิดอยู่ว่าหนังสืออะไรมีแต่ข้อความยาวๆเต็มไปหมด(สมัยประถม) หากยาวนานกว่านั้นผมมักจะไปแอบ ค้นหนังสือเก่าๆของพ่อผม
		ซึ่งพ่อผมค่อนข้างอ่านหนังสือเยอะ แกจะมีหนังสือเก็บไว้เป็นหนังสือเก่าๆ ของคนสมัยนั้นมีทั้งหนังสือ ให้ความบันเทิง ถ้าจำไม่ผิดเคยแอบเอาหนังสือการ์ตูน “ขายหัวเราะ” เล่มเท่าบ้านมานั่งอ่านอยู่เลย (เล่มขนาดประมาณ A4)
		</p >
		
			<p class = "txt-base-color">
	ทีแรกดูเหมือนผมจะเกลียดหนังสือใช่ไหมครับ แต่เอาเข้าจริงพฤติกรรมของผมมันตรงกันข้าม แต่มันจริงที่ผมไม่ชอบหนังสือเท่าไหร่เพราะผมเป็นคนใจร้อนทำอะไรอยากจะเห็นผลเดี๋ยวนั้น ตอนนั้น การอ่านหนังสือจึงทำให้ผมหงุดหงิดเวลาอยากรู้อะไรแล้วมันมีน้ำก่อนจะเข้าเนื้อ (เหมือนผมเล่าอยู่ตอนนี้ >.<) 
	แต่ผมได้สังเกตุเห็นอะไรบางอย่าง ที่เกิดขึ้น เคยไหม?บางครั้งเราพูดกับใครซักคนแล้วรู้สึกไม่ถูกชะตาเลย แต่พอได้ติดต่อกันนานเข้าเราเริ่มเห็นข้อดีในตัวเขา ทำไมละ? ผมก็เดาว่าการที่เราได้คุยกันไปซักพักเราจะเริ่มคิดว่าเขาเป็นคนอย่างไร เขามีพฤติกรรมอย่างไร
	แล้วเราจะเริ่มปรับตัวเข้าหากันและกัน นั่นหมายความว่ากระบวนการคิดเข้ามามีส่วนสำคัญ นั่นเป็นสมมติฐานของผม และคิดว่าน่าจะเป็นจริง
		</p >
		
		<p class = "txt-base-color">ผมว่าข้อความในหนังสือนั้นถูกกลั่นกรองมาจากความคิดมากกว่าคำพูด อย่างน้อยก็ผ่านการลบแล้วเขียนใหม่มาหลายครั้ง แต่คำพูดของเราย้อนกลับไปแก้ไขไม่ได้ แต่ข้อเสียมันก็ต้องมีแหละครับ 
		เพราะถ้าคนเขียนเขามีจุดประสงค์ไม่ดี มีความคิดร้ายๆ เราก็จะตีความไปอีกมุมมองหนึ่ง แต่โดยรวมแล้วผมว่าหนังสือนั้นได้ผ่านการกลั่นกรองของ  ความคิดเรามากกว่า การพูด หลายครั้งที่ผมได้มีโอกาสไปฟังบรรยาย การสร้าแรงบันดาลใจ ต่างๆ
		หรือได้ไปดูคนที่เขาประสบความสำเร็จเมื่อเราฟังเขาเราก็เกิดแรงจูงใจให้เอาเขามาเป็นแบบอย่าง แต่ในรายละเอียดของการกระทำเขานั้นเราไม่ได้รู้ความเป็นมา 
		แต่หากเราหาหนังสือของบุคคลที่ประสบความสำเร็จซักคน เราจะพบว่าในหนังนั้นได้เราเรื่องราวอย่างละเอียด ตั้งแต่เกิด จนมีชีวิตประสบความสำเร็จได้</p>
		<p class = "txt-base-color">
		และยิ่งในทุกวันนี้ผมว่าน้อยคนนักที่จะเดินเข้าร้านหนังสือเพื่อหาหนังสือดีๆซักเล่มเป็นรางวัลแก่ชีวิต ส่วนผมเองเริ่มจะเปลี่ยนความคิดในตอนแรกของผม ในเทคโนโลยีที่ก้าวไกล ผมพยายามหาช่องที่จะเดินออกห่าง จากเทคโนโลยีเหล่านั้นบ้าง เพื่อเราจะใช้เวลาในการคิด วิเคราะห์ ตัวเองว่าเรานั้นทำอะไร 
		กระทำสิ่งใดไม่มีหรือมีสิ่งควรปรับปรุงอะไรบ้าง 
		เชื่อผมเถอะว่าหนังสือนั้นมันให้อะไรมากกว่านั้น ลองไปหาหนิงสือดีๆซักเล่มอ่านเถอะครับเริ่มจาก เล่มบางๆ เล่มที่สนใจ แล้วจะชื่นชอบมันไปเอง เดี๋ยวครั้งถัดไปผมจะแนะนำหนังสือดีๆน่าอ่านครับ</p>
	    <p class = "txt-base-color"></p>
	

	</body>
	</html>